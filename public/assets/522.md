## Partnerství

[This Fart Guide Is A Must Read For Every Couple That Sleeps In The Same Bed – TWBLOWMYMIND (thiswillblowmymind.com)](https://www.thiswillblowmymind.com/this-fart-guide-is-a-must-read-for-every-couple-that-sleeps-in-the-same-bed/)

#### Svatba
[What You Don't Need at Your Wedding (lifehacker.com)](https://lifehacker.com/what-you-dont-need-at-your-wedding-1796464373)



#### Rodiče
[Dads, Take Your Parental Leave (lifehacker.com)](https://lifehacker.com/dads-take-your-parental-leave-1826078864)
[Let Your Kid Hate Their New Baby Sibling (lifehacker.com)](https://lifehacker.com/let-your-kid-hate-their-new-baby-sibling-1828571865)
[When Is My Baby Ready to... (today.com)](https://www.today.com/parents/when-my-baby-ready-2D80555176)


### Erotikon

[SEXUS.cz - Informace o lidské sexualitě](http://www.sexus.cz/)




### Těhotenství

**Co jíst v těhotenství**

Co jíst v těhotenství zajímá každou ženu, která zjistí, že je těhotná. Vhodný výběr potravin  nevyživuje nejen její tělo, které prochází množstvím změn, ale také dítě, které má žena v bříšku.
Během prvního trimestru není potřeba zvyšovat energetický příjem, protože dítě roste jen málo. Žena by se ale i přes těhotenské nevolnosti měla snažit jíst vyváženou stravu. Zvýšený příjem kalorií by měla žena svému tělu dopřát ve druhém a třetím trimestru, kdy dítě začíná růst a vyvíjet se.
Denní příjem by měl vzrůst průměrně o 300 kalorií, což je zhruba sklenice mléka, jablko nebo krajíc chleba. Žena by se v těhotenství neměla přejídat a nezřízeně jíst, aby nedošlo k nadměrnému váhovému přírůstku, který by se mohl dostat až do hranice obezity, která se po porodu velmi špatně ženami snáší a ze zdravotního hlediska je pro ženu i velmi nebezpečná.

**Ovoce a zelenina**
Ovoce nebo zelenina může být ve formě šťávy, mražená nebo čerstvá. Vhodné je také sušené nebo konzervované ovoce. Čerstvé a mražené ovoce nebo zelenina mají vyšší podíl vitamínu C než např. ve vařeném stavu.

**Bílkoviny**
Pro těhotnou ženu a plod jsou nejvhodnějším zdrojem bílkovin ryby, libové a kuřecí maso a vajíčka. Pro těhotné veganky je vhodná konzumace quinoi, amarantu, luštěnin, tofu nebo fermentovaných sójových výrobků. Vhodná je také konzumace ořechů a různých semínek.

Těhotné ženy by měly do svého jídelníčku zahrnout také mořské plody, které snižuji pocit úzkosti během těhotenství. O tom, které mořské plody jsou pro těhotnou ženu vhodné a bezpečné, se dozvíte v samostatném článku: Co nejíst v těhotenství.

**Tuky**
Denní příjem tuků u těhotných žen by měl být ve výši 30%. Potřebné jsou především omega-9, omega-7, omega-3 i některé nasycené mastné kyseliny. Tuky jsou ve vysoké míře obsaženy také v avokádu, oříšcích, různých semínkách, mase, mléčných výrobcích, vejcích a rybách.
Strava s vysokým podílem tuků může u dítěte v budoucnu způsobit onemocnění cukrovkou. Vysokým podíl tuků v jídelníčku těhotné ženy zvyšuje riziko narození mrtvého dítěte.

**Kyselina listová a vitamíny**
V těhotenství stoupá spotřeba kyseliny listové a vitamínu B, které napomáhají ke správnému vývoji dítěte, pro tvorbu DNA a zabraňují případným vrozeným vývojovým vadám, např. rozštěpu páteře. Pestrý jídelníček těhotné ženy by měl obsahovat dostatek ovoce a zeleniny (brokolice, špenát), celozrnných výrobků, ořechů, luštěnin a nízkotučného mléka. Žena by měla navýšit příjem kyseliny listové, pokud není schopna sníst jí dostatek během dne a popř. stravu doplnit speciálními vitamíny pro těhotné.
Každý den by měla žena sníst alespoň 1 porci ovoce bohatého na vitamín C (pomeranč, grapefruit, jahody, papája, brokolice, květák, růžičková kapusta, zelená paprika nebo rajčata).
Každé dva dny by měla žena sníst alespoň 1 porci vitamínu A - mrkev, dýně, sladké brambory (batáty), špenát, tuřín, zelená řepa, meruňky či meloun.

**Vápník**
Vápník je důležitý pro správnou stavbu a růst kostí a pro správné fungování nervů a svalů. Příjem vápníku v těhotenství zabraňuje úbytku kostní hmoty u matky a napomáhá při vysokém krevním tlaku.
Doporučený příjem vápníku v ČR je u těhotné ženy 1 000 mg za den. Vápník je obsažen hlavně v máku, sezamu, ořechách, listové zelenině, mořských řasách, rybách, pomerančích, mléce a kysaných mléčných výrobcích nebo v celozrnných obilninách. Více se o vápníku můžete dočíst v jeho hlavním článku.

**Železo**
Příjem železa v těhotenství je důležitý kvůli dostatečnému zásobování plodu kyslíkem, správnému vývoji a růstu plodu nebo zabraňuje předčasnému porodu. Příjem železa bývá v těhotenství často velmi nedostatečný. Potraviny bohaté na železo jsou - maso, vnitřnosti, luštěniny, ořechy, brambory, žloutek, sušené ovoce, ústřice, losos nebo tuňák, červená řepa, listová zelenina, červené a černé ovoce, třtinová melasa a některé druhy obilnin. Naopak nízký obsah železa je v mléce a mléčných výrobcích, jejich konzumace snižuje vstřebávání železa i z ostatní potravy.

Snížený příjem železa může u ženy způsobit:
- předčasný porod,
- nízkou porodní hmotnost dítěte,
- narození mrtvého dítěte nebo úmrtí dítěte brzy po porodu,
- únavu, podrážděnost a depresi během těhotenství,
- anémii v těhotenství, která u porodu může způsobit vysokou ztrátu krve,
- poporodní deprese.

**Zinek**
Zinek je v těhotenství důležitý na dobré fungování organismu. Zinek je obsažen hlavně v játrech, celozrnných obilninách, tvrdých sýrech, kuřecím mase či dýňových semínkách. Příjem sóji nebo máku by měl být v těhotenství omezen, neboť zabraňuje správnému vstřebávání zinku.

**Tekutiny**
Dostatečný příjem tekutin během těhotenství zabraňuje různým zdravotním komplikacím, např.: zácpě nebo nesprávnému krevnímu oběhu. Nejvhodnějšími nápoji jsou sklenice vody, nízkotučné mléko nebo kvalitní ovocné džusy.

**12 nejzdravějších a nevhodnějších potravin pro těhotnou ženu**

- **avokádo**: bohaté na kyselinu listovou, draslík, vitamín C a vitamín B6. Avokádo má vysoký obsah tuku a kalorií, mělo by být součástí jídelníčku těhotných žen, které mají problém s přibíráním během těhotenství.
- **brokolice**: je bohatá na vitamín A a C, vápník a kyselinu listovou. Je vhodná jako přísada do těstovin nebo k masu nebo do různých omáček a dipů. Žena by se měla vyhnout konzumaci smažené brokolice.
- **mrkev**: bohatá na vitamín A, B6 a C a také na vlákninu. Nejlépe se hodí do salátů, do koláčů nebo v syrovém stavu k běžnému přikusování.
- **vejce**: jsou bohatá na bílkoviny a omega-3 mastné kyseliny.
- **edamame**: jsou zelené lusky ve formě sójových bobů bohaté na bílkovinu, vápník, kyselinu listovou a vitamíny A a B. Jsou vhodné do polévek, těstovin nebo na svačinku v syrovém stavu. Edameme plně nahrazují fazole, které mohou ženu nadýmat.
- **čočka**: je bohatá na kyselinu listovou, bílkoviny, vitamín B6 a železo. Čočka je nejvhodnější luštěninou, která nenamáhá střeva.
- **mango**: je bohaté na vitamín A a C, draslík. Vhodný je jako doplněk do sladkých či slaných jídel, polévek nebo v syrovém stavu.
- **ořechy**: jsou bohaté na minerální látky a vitamín E. I když mají ořechy vysoký obsah tuku, jsou v malém množství pro těhotnou ženu velmi vhodné. Ořechy je možné jíst samostatně na svačinu nebo jako součást salátů, těstovin, masa nebo pečiva.

· **ovesné vločky**: jsou bohaté na vlákninu, vitamín B, železo a minerály. Vhodné jsou s mlékem na snídani nebo také do palačinek, vdolků, koláčků, sušenek nebo do sekané.

· **paprika**: má vysoký obsah vitamínu A, C a B6. Vhodná je jako svačinka za syrového stavu, nebo poté jako součást omáček, dipů, k těstovinám, pečivu, do salátů nebo na gril.

· **špenát**: bohatý na kyselinu listovou, železo, vitamín A a vápník. Špenát je nejlepší v syrovém stavu, v salátech nebo jako příloha k rybám, kuřecímu masu nebo k lasagním.

· **jogurt**: je bohatý na vápník, bílkoviny a kyselinu listovou. Aktivní kultury, které se v jogurtech objevují, zabraňují podráždění žaludku nebo chrání před kvasinkovou infekcí.

**Co nejíst v těhotenství**
Když žena zjistí, že je gravidní, měla by se začít zajímat o to, co nejíst v těhotenství, neboť správnou výživou napomáhá ke správnému vývoji a růstu plodu a zároveň vštěpuje dítěte správné stravovací návyky. Je ale jasné, že hlavně v tak specifickém období ženy, jako právě těhotenství je, je někdy chuť daleko silnější než vztyčený ukazováček ve smyslu: "Pozor, to by se nemělo!". A i když se říká, že by těhotná žena měla sníst vše, na co má chuť, je přeci jen v našich končinách i takové jídlo s pitím, kterému by se měla vyhnout.

**Co nejíst v těhotenství - pozor na chinin**
Některé zdroje mohou za nevhodné potraviny uvádět i určité druhy ovoce, mezi které patří například grepy. Ty obsahují vedle velkého množství přínosného vitamínu C i chinin, díky kterému je chuť grepu nahořklá. Chinin je ale tou látkou, která není v těhotenství doporučována ke konzumaci. Jeho konzumace totiž může ohrozit plod a to tak, že ho poškodí. Chinin je navíc obsažen i v tonicu, takže i tento by měla těhotná žena omezit. V každém případě ale platí, že všechno v omezeném množství nemůže těhotenství jakkoliv ohrozit a vždy se těhotná žena může o tom, co nejíst v těhotenství, poradit se svým ošetřujícím lékařem.

**Co nejíst v těhotenství - nevhodné potraviny**
Mezi nevhodné potraviny konzumované během těhotenství patří hlavně mořské plody s nebezpečně vysokým obsahem rtuti, některá masa a mastné výrobky, nekvalitně upravená vajíčka (syrová, nedovařená), sýry - hlavně ty zrající a také některé druhy bylinek. Co nejíst v těhotenství z těchto uvedených potravin je podrobněji popsáno níže.

**Mořské plody s možným obsahem rtuti**
I když jsou ryby a mořské plody výborným zdrojem bílkovin a omega-3 mastných kyselin, některým rybám by se měly těhotné ženy vyhnout. Mezi nevhodné ryby nebo mořské plody řadíme takové ryby a plody, které mají v sobě nebezpečně vysoký podíl rtuti, která by mohla poškodit nervový systém dítěte. Podíl rtuti se pozná podle velikosti a stáří ryby - čím starší a větší ryba, tím větší pravděpodobnost výskytu většího množství rtuti.

Nevhodnými rybami a mořskými plody jsou:
- mečoun
- žralok
- makrely
- štíhlice
- nadměrná konzumace tuňáka
- syrové nebo nedostatečně upravené ryby, korýši a mořské plody (sushi, ústřice, škeble, mušle)

Omezit konzumaci by měly ženy zvážit u těchto ryb:
- skrček
- konzervovaný tuňák
- uzený losos
- pollock
- sumec
- ančovičky
- pstruh
- pražma
- kambala
- platýs
- krab
- okoun mořský

**Maso a masné výrobky, vajíčka**
Veškeré maso by mělo být před jídlem řádně uvařeno, pro ujištění se je vhodné používat teploměr na maso. Co nejíst v těhotenství by mělo být rozhodně zvýšené množství konzumace párků, hamburgerů či plněných baget prodávaných ve fast foodech nebo na benzínových pumpách, které mohou být nedovařené a mohou způsobit listeriózu.
Pozor by měly dát ženy také na grilované maso nebo na hotové pokrmy, které ohřívají v mikrovlnné troubě, aby bylo jídlo dostatečně teplé a propečené. Z důvodu vzniku možné listerie by se ženy měly vyhnout také paštikám a masovým pomazánkám.
Játra mohou být pro plod nebezpečná z důvodu vysokého podílu vitamínu A. Ostatní vnitřnosti mohou ženy jíst, ale maso musí být dostatečně dlouho vařeno, aby neobsahovalo krvavé kousky nebo nepouštělo šťávu.
Vajíčka by měla být dostatečně uvařená, aby byl žloutek i bílek tvrdý a vajíčka nebyla syrová. Syrová vejce mohou způsobit salmonelu. Vyhnout by se ženy měly potravinám vyrobených ze syrových vajec - vaječný koňak, syrové neupečené těsto, tatarská omáčka, vaječná pěna nebo domácí zmrzlina, Caesar salát se zálivkou apod.

**Mléko a mléčné výrobky**

Vyhnout by se ženy měly mléku a mléčným výrobkům z pasterizovaného mléka. Omezit by měly ženy také konzumaci měkkých či zrajících sýrů - Brie, Feta, Camembert či Niva. Listeriózou mohou být ženy ohroženy při konzumaci ovčího nebo kozího sýru, který je vyroben z nepasterizovaného mléka.

Více o vhodných a nevhodných sýrech v období gravidity se dočtete v hlavním článku: Sýry v těhotenství.

**Bylinky v těhotenství**

Některé bylinky spadají do kategorie co nejíst v těhotenství, neboť mohou svým účinkem ovlivnit vývoj dítěte, tvorbu mateřského mléka nebo při užití některých druhů může dojít ke kontrakcím. Chce-li žena pít v těhotenství bylinné čaje, měla by se zaměřit na ty, které jsou vhodné pro těhotné nebo kojící ženy. Složení těchto čajů je pro gravidní ženy bezpečné a nehrozí jí ani nenarozenému dítěti žádné riziko.

O vhodných a nevhodných bylinkách užívaných během těhotenství se dočtete v hlavním článku: Bylinky v těhotenství.

**Co nejíst v těhotenství - sůl a slané pokrmy**
Výrazně omezit by měly ženy dochucování jídel solí. Sůl je v kuchyni díky obsahu sodíku a chlóru nezbytná, ale její denní obsah by měl být jen 5 g na osobu. Vlastností sodíku je, že zadržuje vodu v těle a u těhotných žen je to o to více nevhodné, neboť se žena více potýká s otoky.
Sůl je také obsažena hlavně v minerálkách, trvanlivých potravinách (sýrech, uzeninách, konzervovaných potravinách), pochutinách (chipsy, slané arašídy či jiné "krekry"). Velmi nebezpečné na vysoký obsah soli jsou fast foodové pokrmy, je proto lepší a hlavně zdravější dát přednost domácím pokrmům. Sůl a glutamát sodný je hojně zastoupen v běžných kypřicích prášcích nebo hotových ochucovadlech a vegetách či jiných hotových směsích určených ke kořenění jídel.

**Koření k přípravě pokrmů**

Mezi nevhodná koření patří:
- jalovec obecný může způsobit stahy dělohy nebo záněty trávicího traktu
- černohořčice černá může při nadměrném užívání způsobit potrat
- šafrán způsobuje kontrakce a možné krvácení
- pelyněk může při větším množství vyvolat potrat
- rozmarýn může vyvolat potrat
- petržel - vysoká konzumace může způsobit potrat
- muškátový oříšek, skořice, pepř, máta, routa vonná, kari a celer - mohou způsobit potrat

Užívání těchto koření není pro těhotnou ženu nebezpečné, pokud je užívá v běžném a rozumném množství. K dochucování pokrmů je možné zvolit pažitku, kopr, natě z kořenové zeleniny nebo citrusovou šťávu. Pro těhotnou ženu tedy není ani nebezpečné udělat si zeleninovou polévku s petrželí a celerem, jen musí dodržet vhodný poměr zeleniny a koření.

**Nevhodné nápoje**
V těhotenství by se měla žena také vyhnout konzumaci některých nápojů, hlavně tedy:
- alkoholu,
- kávy,
- coca-coly,
- bylinným čajům, které obsahují bylinky nevhodné pro těhotné ženy

**Strava v těhotenství**
Většina žen v okamžiku, kdy otěhotní, začne automaticky přehodnocovat svůj životní styl a tím i svou stravu v těhotenství. Začíná přemýšlet nad svými stravovacími zvyky a zlozvyky a také bojovat s těhotenskými nevolnostmi a chutěmi.

**Těhotenské chutě**
Ačkoliv je těhotenství od pradávna spojováno s nejroztodivnějšími chutěmi, a i když se velmi často tvrdí, že těhotenské chutě značí něčeho nedostatek, nic podobného nebylo podle odborníků prokázáno. Tudíž původ těhotenských chutí zůstává neobjasněn.
Nejčastější těhotenské chutě jsou po kořeněných jídlech, čokoládě, ovoci, mnohdy také po pivu či vínu.
Najdou se i takové budoucí maminky, u kterých se objeví chuť na velmi zvláštní, v podstatě nepoživatelné věci jako jsou omítka, hlína či křída. Tyto chutě je opravdu lepší něčím nahradit, pojídání podobných věcí by mohlo ublížit jak těhotné, tak miminku. Více o těhotenských chutích naleznete v samostatném článku: Chutě v těhotenství.

**Vyvážená strava v těhotenství**
Základem je vyvážená strava, bohatá na:
- **Proteiny**
	- Nutné pro pro tvorbu krve a růst buněk.
	- Vhodné zdroje: drůbež, ryby, maso, luštěniny, vejce, ořechy a semínka
- **Sacharidy**
	- Přísun energie.
	- Vhodné zdroje: celozrnné pečivo, těstoviny, rýže, brambory, ovoce.
- **Tuky**
	- Zásoba tělesné energie, kterou je ale třeba držet v mezích, aby nedocházelo k nadměrnému přibírání tělesné hmotnosti.
	- Vhodné zdroje: maso, máslo, zakysané mléčné výrobky a tvrdé sýry, za studena lisované rostlinné oleje bohaté na omega-9 a omega-3 mastné kyseliny a také za studena lisovaný kokosový olej, ořechy a semínka, vejce, obilniny.

**Vitamíny a minerály**
- Vitamín A - zeleniny, zejména mrkev.
- Vitamín B - maso.
- Vitamín B 6 - banány, vepřové maso, celozrnné pečivo.
- Vitamín B12 - mléko, drůbež, ryby, maso.
- Vitamín C - brokolice, špenát, květák, citrusy.
- Vitamín D - mléko, mléčné výrobky, celozrnné pečivo, cereálie.
- Kyselina listová - listová zelenina, ořechy, fazole.

Kyselinu listovou, železo, jód, vápník a hořčík je v případě potřeby možné doplnit potravinovými doplňky (např. ve formě tablet).
Již dávno je vědecky dokázáno, že jídelníček ženy ovlivňuje zdraví miminka ještě před otěhotněním. Velmi důležitou složkou stravy je proto např. kyselina listová, která slouží jako prevence rozštěpu páteře či defektům nervové soustavy a to již od prvotních stádií plodu. Proto je užívání kyseliny listové doporučováno již v období plánování těhotenství. Viz. článek: Kyselina listová. Pravidla pro stravu těhotné a kojící ženy pro předcházení alergií u miminka naleznete ve článku Potravinová alergie.
Neméně důležité je i navýšení příjmu vápníku (ale ne vysokou konzumací mléka a mléčných výrobků). Ten je velmi potřebný pro vývoj kostí a zubů. Nemá-li plod dostatek vápníku ze stravy, začne jej odebírat z kostí nastávající maminky, které tímto hrozí odvápnění.

**Ryby v těhotenství**
Konzumace ryb během těhotenství je důležitá kvůli obsahu omega-3-mastných kyselin, které se k plodu dostávají skrz placentu. Omega-3-mastné kyseliny jsou důležité kvůli správnému vývoji plodu. Dále se podílí na vývoji zraku, řeči, poznávacích schopností, motorickém vývoji a orientaci v prostoru. Příjem těchto látek je důležitý pro správnou funkci imunitního systému, snižuje hladinu cholesterolu v krvi, kladně působí na srdce, cévy a pohybové ústrojí dítěte. Doporučená minimální týdenní dávka je 340 gramů ryb v 1-2 porcích.

Omega-3-mastné kyseliny částečně zabraňují předčasnému porodu a možnému výskytu depresí. Není dobré vynechávat příjem ryb z těhotenského jídelníčku, i když se jedná o častý alergen. Není potvrzeno, že vynecháním konzumace ryb v těhotenství ochrání matka své dítě před možným vznikem alergie na ryby.

Pozor by si ženy měly dát na vyšší obsah rtuti, které obsahují některé mořské ryby a mořské plody. Rtuť je toxická látka, která působí negativně na nervovou soustavu. Ve sladkovodních rybách se rtuť nevyskytuje. Z mořských ryb je těhotným ženám doporučován losos, makrela, sardinky, konzervovaný tuňák nebo sleď. Naopak pozor by si ženy měly dávat na žraloka, candáta, štiku nebo velké mořské ryby, které žijí déle a výskyt rtuti je u nich pravděpodobnější než u ryb malých.

**Sushi v těhotenství**

Během těhotenství by se měla žena vyvarovat konzumaci sushi a syrových mořských ryb či plodů. Ty mohou obsahovat různé bakterie či parazity, které mohou být pro těhotnou ženu a hlavně pro plod nebezpečné. Vhodná je konzumace sushi, které neobsahují syrové ryby nebo mořské plody.

**Grep v těhotenství**

Konzumace grepů v těhotenství je důležitá kvůli vysokému obsahu vitamínu C, který grapefruit obsahuje. Těhotná žena by měla mít denní příjem minimálně 85 mg vitamínu C (zhruba velikost jednoho středně velkého grepu).

Kromě vitamínu C je grep zdrojem vysokého množství lykopenu, který přispívá ke snížení krevního tlaku a snižuje riziko vzniku preeklampsie. Díky konzumaci růžového nebo červeného grepu získá žena dostatečně velké množství lykopenu a limonoidsů, které zabraňují vzniku mnoha typů rakoviny. Grapefruit působí také jako prevence před vznikem ledvinových kamenů nebo jako ochrana před rakovinou tlustého střeva.

Červený grepů snižuje hladinu cholesterolu, udržuje tělesnou hmotnost ženy pod kontrolou díky vysoké hladině pektinu a rozpustné vlákniny. Těhotná žena by neměla mít strach o kolik kilogramů během těhotenství přibere, ale konzumace grapefruitů zajistí, že její přibírání je přijatelné.

**Strava v těhotenství podle trimestrů**

**První trimestr**

V samotném začátku těhotenství není nutné energetické navýšení příjmu potravy. Většina těhotných žen v tomto období trpí nevolnostmi, což může znamenat dočasné omezení příjmu potravy. Není nutné se však znepokojovat, plod tímto není ohrožen, protože v těle nastávající maminky je uloženo dostatečné množství minerálů a vitamínů, které potřebu dokáží pokrýt.

**Druhý trimestr**

Zde je velmi důležitá skladba jídelníčku.

Stále platí, že není potřeba jíst za dva, postačí, pokud si bude budoucí maminka vybírat potraviny výživově hodnotnější. To znamená jíst dostatek zeleniny, ovoce, vlákniny a libového masa, omega-3 mastných kyselin, prostě zdravá, vyvážená strava.

**Třetí trimestr**

Správné složení potravin v tomto období dokáže zmírnit některé problémy, se kterými se ke konci těhotenství potýká mnoho nastávajících maminek.

· Chudokrevnost - zde může pomoci zvýšená konzumace potravin obsahujících železo (listová zelenina, červená řepa, játra, maso, ořechy a semínka, červené a fialové ovoce, ovesné vločky, kvasnice, melasa).

· Pálení žáhy - zde mohou pomoci bílkovinné potraviny.Viz článek: Pálení žáhy.

· Nadýmání či zácpa - tyto problémy je možné napravit konzumací dostatečného množství vlákniny, dodržováním pitného režimu a při zácpě vyloučením potravin, které nadýmají (např. cibule, kapusta).

Ve třetím trimestru lehké navýšení příjmu energie neuškodí, ovšem stále by se mělo jednat o potraviny plnohodnotné, nikoliv o tzv. prázdné kalorie (sladkosti, koláče, buchty a pod.).

**Jakou stravu v těhotenství vynechat?**
V těhotenství je velmi důležité vyhýbat se zdrojům toxoplazmózy, salmonelózy a listeriózy. Tato onemocnění mohou vést k těžkému postižení či dokonce úmrtí plodu. Je tudíž vhodné se v rámci prevence vyhýbat:
- nepasterizovanému mléku
- pokrmům obsahující syrová vejce
- mořským plodům a některým druhům mořských ryb obsahující vysoké procento rtuti
- kupovaným majonézovým salátům
- zmrzlinám z neověřených stánků

Je nutno také pohlídat příjem soli, která může způsobovat vyšší krevní tlak. Mnoho soli se nachází především v uzeninách a polotovarech.

V těhotenství by se měla nastávající maminka zcela vyhnout alkoholu. Ačkoliv si většina těhotných žen dopřeje jednou za čas skleničku vína či piva, odborníci přesto tvrdí, že bezpečné množství alkoholu během gravidity nelze určit.

I konzumace kávy, černého čaje a kofeinových nápojů by měla být v těhotenství střídmá. Nadměrná spotřeba kofeinu může zvyšovat riziko potratu.

Žena by se samozřejmě měla vyvarovat potravin, na které je alergická, nadměrná konzumace některých potravin (jedná se hlavně o mléko a mléčné výrobky, vejce, pšenice, ryby, ořechy, celer) zvyšuje riziko vzniku alergií u miminka.

**Bylinky v těhotenství**

**Bylinky v těhotenství** a celkově bylinky jako i farmaceutické léky obsahují účinné látky a působí na různé orgánové systémy lidského těla. Větší množství bylinek může v těhotenství svým účinkem působit negativně na matku nebo plod, může ovlivňovat tvorbu mateřského mléka a jeho chuťové vlastnosti.

Je důležité střídat jednotlivé druhy bylinek a užívat je jen v přiměřeném množství. Nastávající maminky by neměly pít bylinky v těhotenství, které ovlivňují činnost dělohy, způsobující prokrvení orgánů pánve a bylinky se silně projímavými účinky.

Bylinných přípravků je na trhu spousty, od různých bylinných doplňků, sušených bylin, tinktur, kapslí nebo tabletek. Bylinky v těhotenství a nejen v tomto radostném období jsou volně k dostání v lékárnách nebo v obchodech se zdravou výživou. Mnoho bylinkářek věří, že bylinky jsou často lepší, zdravější a levnější variantou, jak nemoc nebo zdravotní komplikace vyřešit.

Bylinky v těhotenství a jejich konzumaci by měla těhotná žena vynechat v rizikovém prvním trimestru když užívání jiné předepsané léky lékařem pro udržení rizikového těhotenství.

Ženy by při konzumaci bylinek v těhotenství měly dbát správného dávkování, aby jejich konzumaci neohrožovaly plod. Většina bylinných čajů je bezpečných, pokud žena za den vypije 1 až 2 šálky. Taktéž není vyloučeno, aby se ženy na celých 9 měsíců vyhýbaly jídlům okořeněným skořicí nebo oreganem. Malé množství těchto bylinek nemůže děti v matčině bříšku nijak ohrozit.

Před užitím jakékoliv bylinky v těhotenství, kterou si není budoucí maminka stoprocentně jistá, je nutné se poradit se svým gynekologem, porodní asistentkou nebo dulou. Když není pro užívání bylinek zvláštní důvod, je nejlepší pít čistou pramenitou vodu, stolní vody a ředěné šťávy.

**Nevhodné bylinky v těhotenství**

Některé bylinky mohou obsahovat látky, které způsobují potraty, předčasné porody, kontrakce dělohy nebo mohou svými účinky poškodit plod. Málo lékařských studií bylo provedeno na měření účinků těchto škodlivých bylin na těhotné ženy nebo na vyvíjející se plod.

- **Kontryhel obecný** - není vhodný v těhotenství, a při kojení zastavuje tvorbu mléka
- **Andělika lékařská** - zvýšená opatrnost v těhotenství a při kojení
- **Jalovec obecný** - silice dráždí ledviny
- **Dub letní** - není vhodnou bylinkou v těhotenství a ani při kojení
- **Gingko biloba** - není vhodná bylinka v těhotenství i při kojení, způsobuje krvácení
- **Hlaváček jarní** - obsahuje glykosidy, které ovlivňují činnost srdce a mohou se projevit příznaky otravy digitalisem
- **Hloh** - obsahuje glykosidy, které ovlivňují funkci srdce, snižují tlak a zlepšují průtok v srdečních věnčitých tepnách
- **Chininovník** - nedoporučuje se pro obsah chininu, který způsobuje kontrakce dělohy a může vyvolat potrat
- **Myrhovník molmolový** - v těhotenství i při kojení se jeho užívání nedoporučuje
- **Pelyněk pravý** - obsahuje jedovatý thujon a může způsobit poruchy centrálního nervového systému a epileptické křeče
- **Petržel zahradní** - nevhodný pro zesilování kontrakcí dělohy
- **Skořice, hřebíček a zázvor** - tato koření jsou podle některých zdrojů považovány za nevhodné v těhotenství pro riziko vyvolání kontrakcí a možností následného potratu nebo předčasného porodu. Mají však i pozitivní efekt při léčbě hlavně ranní nevolnosti těhotných a při dodržování omezených dávek při nerizikových těhotenstvích je není nutné z jídelníčku zcela vyloučit. Zázvoru a jeho užívání v těhotenství se věnuje hlavní článek: Zázvor v těhotenství.
- **Šalvěj lékařská** - obsahuje tujon, který je jedovatý a může vyvolat křeče. Není vhodná pro epileptiky, mezi nevhodné bylinky v těhotenství patří z důvodu stimulace dělohy a možnému potratu nebo předčasnému porodu. Užívání šalvěje během kojení snižuje tvorbu mateřského mléka.

**Bylinky vhodné v těhotenství**

· **Bez černý (květ)** - při onemocněních dýchacích cest a při horečce, podporuje tvorbu mateřského mléka

· **Bříza bílá (list)** - má mírné močopudné účinky bez rizika poškození ledvin

· **Čekanka kořen (cikorka)** - působí příznivě na funkci jater a tvorbu žluči, zlepšuje trávení. Působí také proti častému nočnímu buzení. Vnější použití je možné při atopických ekzémech, vyrážkách a vředech

· **Borůvka (list)** - má vysoký obsah tříslovin, působí protizánětlivě, ke kloktání nebo obklady, při střevních zánětech

· **Borůvka (plod)** - má podobné účinky jako list, je výborným prostředkem proti průjmu (i dětí), také při zánětu v ústech a hrdle. Obsahuje protibakteriální látky proti E.coli a některým stafylokokům

· **Divizna velkokvětá** - používá se k tlumení dráždivého kašle, také při chrapotu a astmatu

· **Echinacea (kořen)** - tinktura se používá v začátcích infekčních onemocnění na posílení imunity, nálev se používá na koupele nohou pro jeho protiplísňový efekt

· **Echinacea (květ)** - na podporu imunity v počátku infekčního onemocnění

· **Fenykl (plod)** - působí proti nadýmání, křečím ve střevech, usnadňuje vykašlávání a podporuje tvorbu mléka

· **Proskurník lékařský (proskurník)** - kořen - usnadňuje vykašlávání a uklidňuje podrážděný žaludek a střeva, působí proti zácpě

· **Kopr vonný** - zlepšuje trávení, zvyšuje chuť k jídlu, je vhodný při střevních kolikách, proti nadýmání, zvyšuje tvorbu mateřského mléka

· **Lipa (květ)** - působí protizánětlivě, při nemocech z nachlazení, snižuje teplotu, zlepšuje trávení

· **Meduňka lékařská** - používá se při nervových problémech, vyčerpání, nespavosti, při psychicky podmíněném bušení srdce, proti křečím a plynatosti v trávicím traktu

· **Měsíček lékařský** - používá se na špatně se hojící rány, proleženiny, oděrky, v těhotenství také na ragády prsou

· **Pampeliška** - používá se při špatném trávení se zácpou, podporuje tvorbu žluči a vylučování moči a stolice

· **Řepík lékařský** - vhodný při žaludečních a žlučníkových onemocněních, omezuje ukládání tuků v játrech, má protizánětlivý účinek např. na hnisavé vyrážky a zanícené hemeroidy

· **Heřmánek pravý** - působí protizánětlivě při onemocněních dýchacích cest, trávicího traktu, ale i kůže, také při různých formách podráždění (chemických, fyzikálních) kůže i sliznic, působí i na záněty očních spojivek a rodidel

· **Šípek (plod)** - obsahuje vitaminy C, B2, B6, provitamin A a vitamin K. Má močopudné a potopudné účinky, jsou antibakteriální

· **Jitrocel** - používá se při infekci dýchacích cest, proti kašli, má protizánětlivý účinek v dýchacích cestách, trávicím traktu i na kůži, vhodné je použití na rány

· **Kozlík** - při nervozitě, nespavosti, přepracování, srdečních a trávicích příznacích, psychické příčiny, na celkové zklidnění

· **Kopřiva** - využíváme ji při otocích, zánětlivých onemocněních močových cest, podporuje tvorbu mateřského mléka. Vnější použití je vhodné při vypadávání vlasů a při zvýšené tvorbě kožního mazu.

**Bylinky vhodné s omezením**

Některé bylinky v těhotenství je potřeba užívat s mírou. Níže uvedené bylinky se mohou užívat v léčebné dávce, ale ta by se neměla překračovat.

· **Aloe vera** - ve větších dávkách působí jako silné projímadlo.

· **Anýz** - zvyšuje tvorbu mléka, používá se proti plynatosti, k potlačení křečí ve střevech a podporuje vykašlávání.

· **Bazalka pravá** - prospěšný je výluh z listů, který působí proti plynatosti, na podporu trávení a vykašlávání, a také je popsán její pozitivní vliv na tvorbu mléka.

· **Brusinka pravá (list a plod)** - vhodná jako podpůrný prostředek při infekci močových cest. Pro vysoké riziko je nutné každou infekci močových cest v těhotenství léčit antibiotiky . Nesmí se užívat dlouhodobě.

· **Česnek kuchyňský** - s omezením při kojení - negativně ovlivňuje chuť mléka.

· **Chilli paprička** - omezit příjem v těhotenství i při kojení.

· **Hřebíček vonný** - dezinfekční a místně znecitlivující účinky. V těhotenství je třeba užívána jeho schopnost vyvolávat kontrakce.

· **Kostival lékařský** - používá se na špatně se hojící rány, pohmožděniny, hemoroidy, je vhodný pro zlepšení hojení natržené hráze.

· **Lněné semínko** - je bylinka vhodná při zácpě, zánětlivých onemocněních žaludku a střev a na podporu tvorby mléka

· **Levandule** - uklidňující bylinka, proti nespavosti, proti migréně, mírně snižuje tlak a zlepšuje trávení, v předepsaném dávkování nemá nežádoucí účinky.

· **Třezalka tečkovaná** - má stahující a protizánětlivé účinky, přidání silného odvaru do koupele zlepšení hojení ran, například natržení hráze při porodu. Některé zdroje nedoporučují jeho vnitřní užívání během těhotenství.

· **Mateřídouška** - používá se při bolestech hlavy, nespavosti, závratích, také při trávicích obtížích spojených s plynatostí.

· **Máta peprná** - používá se zejména při zažívacích potížích, také jako utišující a dezinfekční prostředek, při bolestech žaludku, průjmech. Jako lokální dezinfekce působí i na kůži a sliznicích, potlačuje bolest drážděním chladových receptorů. Mátě a jejímu užívání v těhotenství se věnuje samostatný článek: Máta v těhotenství.

· **Muškátový oříšek** - je lepší se mu vyhnout, případně používat velmi opatrně.

· **Myšochvost (řebříček) obecný** - vhodný pro podporu trávení, podporuje chuť k jídlu. Udává se jeho efekt v léčbě astmatu. Vnější použití je vhodné na záněty v ústech a na kůž . Nedoporučuje se překračovat léčebné dávky ani déle nepřerušované užívání.

· **Dobromysl (oregano)** - působí protikřečově, antidepresivně, zlepšuje trávení a náladu. Má dezinfekční účinky na trávicí trakt.

· **Paprika roční** - nevhodná hlavně ve formě extraktů a ve větším množství pro obsah kapsaceínu, který může vyvolat až příznaky podobné otravě atropinem.

· **Podběl lékařský** - na záněty horních cest dýchacích a zlepšení odkašlávání. Droga obsahující zinek. V čerstvém stavu obsahuje látky, které mohou poškozovat játra. Proto je nutné opatrné dávkování.

· **Prvosenka jarní** - na záněty horních cest dýchacích a zlepšení odkašlávání - používat jen omezeně.

· **Rebarbora** - kořen svými hořkými substancemi podporuje chuť k jídlu, zlepšuje trávení, dobrý je při pálení žáhy. Nižší dávky potlačují průjem, vyšší naopak působí projímavě. Účinné látky přecházejí do mléka.

· **Rozmarýn lékařský** - v těhotenství je lepší se mu vyhnout, protože i malé překročení účinné dávky může být nebezpečné. Vyšší dávky dráždí močové a trávicí orgány a mohou způsobovat nepříjemné záněty.

· **Šalvěj lékařská (nať)** - uvolňuje křeče v trávicím traktu, potlačuje růst bakterií, výrazný efekt má při průjmech s křečemi a nechutenství. Při zánětech sliznic s krvácením má účinek na drobné cévky a pomáhá zastavit krvácení. Tlumivě působí i na tvorbu mléka.

· **Skořice** - používat v omezeném množství, při rizikovém těhotenství se doporučuje ji neužívat kvůli vlivu na dělohu - může vyvolávat kontrakce.

· **Tymián (Tymián obecný)** - má antibakteriální účinky, a to buď v přímém kontaktu (výplach úst, kloktání) nebo při vnitřním použití . Je vhodný při kašli, na uvolnění hlenů, při nadýmání, trávicích potížích a průjmech.Bylinky vhodné v těhotenství, ale s omezením